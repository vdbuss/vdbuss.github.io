<h1>Computer Confluence: vragen en antwoorden</h1>
In dit vak volgen we voor de theorie het boek <em>Computer Confluence,
Sixth Edition, Introductory edition</em> van George Beekman,
uitgegeven door Prentice Hall (2005).
Hier vind je de antwoorden op vragen die studenten hebben gesteld over dit
boek.
<p>
<strong>Hoe een vraag stellen?</strong> Stuur je vraag in een email, 
met subject
"vraag Computer Confluence",
naar het email adres van Jan Van den Bussche:
<address>jan.vandenbussche@uhasselt.be</address>
<p>
<hr>
<a name="na">
<h2>Algemene vragen</h2>
<ul>
<li>
<em>
Kan de uitgave van het boek die vorig jaar werd gebruikt,
ook dit academiejaar nog gebruikt worden?
</em>
<p>
In het academiejaar 2002-2003, en ook het academiejaar daarvoor, gebruikten we
de "Fifth Edition, Concise Edition" van het boek.  Die uitgave is
niet zo up-to-date als de uitgave
die we dit jaar volgen, maar je kan het er nog wel mee doen, op voorwaarde dat
je je goed bewust bent van de
belangrijkste verschillen tussen de oude en de nieuwe uitgave:
<ul>

<li> Het oude hoofdstuk 5 is gesplitst in drie hoofdstukken 5, 6, en 7,
waardoor op enkele onderwerpen nu dieper wordt ingegaan.  Je vindt deze
onderwerpen hierna in dit lijstje.  <strong>Dit bijkomend materiaal zal je
  dus moeten kopi&euml;ren en extra bijstuderen!</strong>

<li>
"Beyond the Printed Page", blz 173-175.
<li>
"Spreadsheet Graphics", blz 181-182.
<li>
Het stukje over de taal PostScript, blz 208.
<li>
"Computers and Audio", blz 217-222.
<li>
"Database Trends", blz 253-257
<li>
De oude hoofdstukken 6 en 7 zijn nu dus hoofdstukken 8 en 9 geworden.  Een en
ander is van plaats verwisseld in deze hoofdstukken, maar grosso modo is de
totale inhoud van de oude hoofdstukken 6 en 7 gelijk aan die van de nieuwe
hoofdstukken 8 en 9.
<li>
Het oude hoofdstuk 8 is eveneens grosso modo gelijk aan het nieuwe hoofdstuk
10.
<li>
In het oude boek was ook nog een hoofdstuk 9, maar dat is weggevallen in het
nieuwe boek (met uitzondering van het allerlaatste stukje "Human Questions for
a Computer Age", dat op het einde van het nieuwe hoofdstuk 10 is ingelast).
Je hoeft, met uitzondering van dat stukje, het oude hoofdstuk 9 dus niet meer
te studeren voor het examen.
</ul>
<p>
<li>
<em>
  Waar kan ik de oplossingen van de vragen op het einde van elk hoofdstuk
  vinden?
</em>
<p>
Die vind je terug in het boek zelf!  Met behulp van de index achteraan zou je
gemakkelijk de relevante passage moeten kunnen vinden.
<li>
<em>
  Hoe is de puntenverdeling theorie-programmeren op het examen?
</em>
<p>
Fifty-fifty.
<li>
<em>
  Hoe verloopt het examen praktisch?
</em>
<p>
Je begint met het theorie-examen, dit is gesloten-boek, multiple-choice.
<strong>De multiple-choice formulieren moeten met potlood ingevuld
  worden.</strong>  Nadat je je theorie-examen hebt ingeleverd kan je beginnen
aan de programmeer-oefeningen, waarbij je je cursus mag gebruiken.
<li>
<em>
  Worden er punten afgetrokken voor een foutief antwoord op het theorie-examen
  (multiple-choice)?
</em>
<p>
Neen.
</ul>
<p>
<hr>
<a name="n0">
<h2>Hoofdstuk 0</h2>
<p>
<hr>
<a name="n1">
<h2>Hoofdstuk 1</h2>
<p>
<ul>
  <li>
  <em>
    Wat bedoelt men juist met volgende termen?
  </em>
  <p>
  <dl>
    <dt>
    Server, workstation, PC:
    <dd>
    Een server is een krachtige computer die voor
    meerdere gebruikers tegelijk kan werken, of die meerdere taken tegelijk
    kan uitvoeren.  Een PC is een computer voor persoonlijk gebruik.  Een
    workstation is een zeer krachtige PC, die voor bepaalde doeleinden ook als
    server kan diene; dus een computer die qua kracht
    in het midden ligt tussen een PC en een server.
    <dt>
    Desktop replacement:
    <dd>
    Normaal werkt men op het bureel op een desktop computer (het typische
    formaat PC, dus een bak, een scherm, en een toetsenbord), en werkt men op
    een draagbare computer (meestal laptop of portable genoemd) als men op
    verplaatsing moet.  Meer en meer mensen echter gebruiken 1 enkele laptop
    als computer, en gebruiken die ook op hun bureau.  We spreken dan over
    "desktop replacement".
    <dt>
    Docking station, port replicator:
    <dd>
    Je mag de term "port replicator" vergeten;
    het is een synoniem voor de veel meer gebruikte term "docking station".
    <dt>
    Embedded computer:
    <dd>
    Een computer (typisch special-purpose) die ingebouwd zit in een ander
    toestel.  Bijvoorbeeld, moderne wagens zitten propvol embedded computers,
    bijvoorbeeld voor het ABS.  Ook een mobiele telefoon, of een digitale
    camera, bevat een embedded computer.  De meeste moderne apparaten bevatten
    embedded computers.
    <dt>
    Network computer:
    <dd>
    Een computer speciaal bedoeld om vanop afstand, via het netwerk, te werken
    op een server (host system, zie Hoofdstuk 8).  Een network computer
    is dus een special-purpose computer, en
    doet typisch
    niet veel meer dan op het scherm te tonen wat de host computer doorstuurt,
    en wat jij op het toetsenbord of met je muis intikt op zijn beurt door te
    sturen naar de host computer.  Network computers zijn nog
    vrij zeldzaam, zeker in Europa.
    <dt>
    Set-top box:
    <dd>
    Een soort van network computer (zie hierboven) die je
    aansluit op je TV waardoor je via de server van de
    kabelmaatschappij op het Internet
    kan, of op andere netwerken (zoals bijvoorbeeld het netwerk van de
    kabelmaatschappij zelf waarmee ze video on demand aanbieden).
    <dt>
    Information appliance:
    <dd>
    Verzamelnaam voor network computers specifiek bedoeld om een consument
    toegang tot het Internet (of andere netwerken) te verlenen zonder een
    echte PC.  Set-top boxes (zie hierboven) zijn dus een bepaald soort
    information appliances, die via de TV werken.  Een mobiele telefoon
    waarmee je op het Internet kan is een ander voorbeeld van een information
    appliance.
    <dt>
    High-end computer:
    <dd>
    Een zeer krachtige computer.
    <dt>
    Stripped-down computer, full-blown PC:
    <dd>
    De Engelse term "full-blown" betekent "volledig", dus een full-blown PC is
    gewoon een PC met alles erop en eraan.  De Engelse term "stripped-down"
    is zowat het omgekeerde van "full-blown": een stripped-down computer is
    een computer met erg beperkte functionaliteit, zoals een network computer
    (zie hierboven).
  </dl>
  <li>
  <em>
    Wat bedoelt men met "artificial intelligence"?
  </em>
  <p>
  Dat is een verzamelnaam voor alle software die de computer taken laat
  uitvoeren waar we van uitgaan dat ze een zekere intelligentie vereisen: het
  begrijpen van taal bijvoorbeeld, of het stellen van een medische diagnose
  vanuit gegeven symptomen is een ander voorbeeld.  Artificial intelligence is
  een groot wetenschappelijk gebied dat verbanden heeft met bijna alle 
  andere wetenschappen.
  <li>
  <em>
    Is Powerpoint een voorbeeld van "desktop publishing"?
  </em>
  <p>
  Neen.  Desktop publishing is software gebruikt in de uitgeverijsector
  (zoals kranten of magazines).  Hier wordt dieper op ingegaan in hoofdstuk 5
  van het boek.
  <li>
  <em>
    Wat moeten we juist kennen over sociale en ethische kwesties?
  </em>
  <p>
  Die discussie behoort wel degelijk tot de leerstof,
  maar je hoeft hiervan niet elk detail van buiten te leren.
</ul>
<hr>
<a name="n2">
<h2>Hoofdstuk 2</h2>
<p>
<ul>
  <li>
  <em>
    Wat bedoelt met met volgende termen?
  </em>
  <p>
  <dl>
    <dt>
    Internal clock:
    <dd>
    De processor voert instructies uit met de regelmaat van een klok.  Moderne
    processoren voeren meer dan een miljard elementaire instructies uit per
    seconde.  De architectuur van de processor bevat dan ook daadwerkelijk
    een electronische klok die dit synchroniseert.
    <dt>
    Volatile memory, ROM, firmware:
    <dd>
    Volatile memory is geheugen waarvan je de inhoud
    kwijt bent als je de stroom uitschakelt.  Bijvoorbeeld, het normale
    inwendige geheugen van een PC (het RAM genoemd)
    is volatile (Nederlands: vluchtig).  Maar in een computer
    zitten ook een aantal geheugenchips die
    <em>nonvolatile</em> (niet vluchtig)
    zijn.  Zo bijvoorbeeld het ROM, of recenter het flash memory dat het
    voordeel heeft op ROM dat de inhoud nog gewijzigd kan worden.
    Nonvolatile geheugen bevat dikwijls "firmware": dit is software die vast
    in een nonvolatile geheugenchip van de computer is opgeslagen.
    Een voorbeeld van firmware in een gewone PC is
    het opstartprogramma voor
    wanneer de computer wordt ingeschakeld.
    In een GSM (die een embedded computer bevat) is
    het volledige computerprogramma dat de werking van het
    apparaat bestuurt, helemaal firmware.
    Nonvolatile geheugen kan ook nog andere dingen bevatten dan firmware,
    bijvoorbeeld het adresboek op je GSM.
  </dl>
  <li>
  <em>
    Is een host computer hetzelfde als een server?
  </em>
  <p>
  Een host computer is een speciaal soort server waarop men vanop afstand kan
  werken.  "Server" is een veel algemenere term die slaat op elk soort
  computer
  die diensten levert aan andere computers.
  <li>
  <em>
    Zijn de "how it works" leeskaders examenstof?
  </em>
  <p>
  Zoals alle soorten leeskaders (overzicht op paginas xx een xxi van het boek)
  zijn deze geen examenstof, wel mogelijk nuttig leesmateriaal.  Het is
  logisch dat in dit technische hoofdstuk, over computer hardware, nogal veel
  "how it works" kaders voorkomen.
</ul>
<p>
<hr>
<a name="n3">
<h2>Hoofdstuk 3</h2>
<p>
<hr>
<a name="n4">
<h2>Hoofdstuk 4</h2>
<ul>
  <li>
  <a name="javavraag">
  <em>
    Wat is een compiler?  En is Java niet gewoon een programmeertaal zoals
    alle andere?  En wat zijn applets?
  </em>
  <p>
  De processor van de computer kan enkel programma's uitvoeren in de
  machinetaal van de processor.  Deze machinetaal bestaat uit een aantal
  instructies, die elk een nummer hebben, en een programma in machinetaal is
  dus een reeks zulke instructies; een reeks getalletjes dus; uiteindelijk,
  een rij van bits op machineniveau.  Als mensen een programma schrijven doen
  ze dat echter niet in deze machinetaal, omdat dit veel te onhandig is.  Wij
  schrijven computerprogramma's in hogere programmeertalen, zoals Visual
  Basic, maar er zijn er nog tal van andere, zoals C++, Fortran, Cobol,
  en nog veel meer.  Als we een programma, geschreven bijvoorbeeld in Visual
  Basic, echter willen laten uitvoeren door de computer, dient de
  programmatekst nog worden omgezet naar machinetaal.  Dit gebeurt door een
  speciaal systeemprogramma dat "compiler" genoemd wordt.  In de Visual Basic
  programmeeromgeving, waarin we onze programmeeroefeningen maken, is de
  compiler een belangrijke component.  Telkens we ons programma laten runnen
  wordt de compiler achter de schermen opgeroepen.
  <p>
  Een buitenbeentje is Java, een hogere programmeertaal die door de Java
  compiler niet helemaal wordt omgezet in machinetaal, maar wel in instructies
  van een andere, laag-niveau taal ("Java bytecode" genaamd).  Een tweede
  programma ("Java virtual machine" genoemd) kan zulke Java
  bytecode-instructies dan uitvoeren.  Het voordeel is dat je een Java
  programma kan laten uitvoeren door eender welke computer waarop zo'n Java
  virtual machine loopt.  Als we ons programma willen kunnen draaien op 3
  verschillende types van processoren (bijvoorbeeld een gewone PC, een Mac,
  een mainframe), hoeven we het dus niet 3 keer te
  compileren naar de 3 verschillende machinetalen.  Het volstaat dat er Java
  virtual machines beschikbaar zijn voor deze 3 processoren.
  Dit wordt de "platformonafhankelijkheid" van Java genoemd.
  Een Java virtual machine kan ook verschillende stukjes Java-bytecode,
  verspreid op het Internet, samenvoegen en uitvoeren als 1 globaal programma.
  Daarom zegt men dat Java geintegreerd is met het Internet.
  <p>
  De meeste Web browsers bevatten zelf een Java virtual machine, zodat we
  Java-programma's kunnen laten lopen binnenin een browservenster.  We noemen
  zulke Java-programma's "applets".  Zulke applets worden veel gebruikt in
  educatieve websites.  Als voorbeeld <a
    href="http://www.jgiesen.de/sunearth/index.htm">deze website met een
    applet die de beweging simuleert van de aarde rond de zon</a>.
  <p>
  <li>
  <em>
    Wat is het verschil tussen shareware en een demo versie?
  </em>
  <p>
  Shareware is software die je vrij kan uitproberen, maar als je echt van plan
  bent de software te gaan gebruiken verwacht de auteur van de software wel
  dat je hem betaalt.  Een demo versie is eveneens software die je vrij kan
  uitproberen, maar die niet alle functionaliteiten biedt van het volledige
  pakket, dat je moet betalen.  Sommige demo versies bieden wel de volledige
  functionaliteit, maar vallen uit na een aantal dagen, behalve als je
  betaalt.  De grens tussen shareware en demo versies is dus niet echt scherp
  te trekken.
  <p>
  <li>
  <em>
    Wat is het verschil tussen multitasking en concurrent processing?
  </em>
  <p>
  Je mag deze twee termen als synoniemen beschouwen.
  <p>
  <li>
  <em>
    Wordt het virtueel geheugen opgeslagen op de harde schijf?
  </em>
  <p>
  Inderdaad.
  <p>
  <li>
  <em>
    Behoren device drivers tot het besturingssysteem?
  </em>
  <p>
  Het besturingssysteem komt standaard met een heleboel device drivers voor de
  basisrandapparatuur zoals scherm, toetsenbord, harde schijf, enzovoort.
  Voor bijkomende randapparatuur die je je aanschaft, bijvoorbeeld een
  nieuwe printer, heb je dan
  bijkomende device drivers nodig die niet altijd reeds aanwezig zijn.  Je mag
  device drivers beschouwen als onderdelen van het besturingssysteem.
  <p>
  <li>
  <em>
    Zijn command-line en menu-driven interfaces character-based?
  </em>
  <p>
  Ja, aangezien ze beiden louter met behulp van tekstboodschappen werken.
  <p>
  <li>
  <em>
    Is UNIX louter een besturingssysteem dat verschillende gebruikers toelaat
    op de computer?  Kan Windows dat dan ook niet?
  </em>
  <p>
  Neen, UNIX is meer dan dat, het is
  gewoon een ander type van besturingssysteem dan Windows.  UNIX
  laat inderdaad toe dat verschillende gebruikers <strong>tegelijk</strong> op
  de computer kunnen werken (dankzij concurrent processing, en
  met behulp van verschillende schermen en
  toetsenborden uiteraard).  Het is juist dat de recentste versies van Windows
  dit ook toelaten (wordt daar "remote desktop" genoemd).
  <p>
  <li>
  <em>
    Linux is "open source" software.  Betekent dat gewoon dat het gratis
    aangeboden wordt?  Heeft het voor de rest quasi dezelfde mogelijkheden als
    UNIX?
  </em>
  <p>
  Linux is inderdaad erg verwant met UNIX.  Dat het "open source" is betekent
  niet slechts dat het gratis is.  Het betekent dat het volledige programma
  (een besturingssysteem is tenslotte ook een programma, zij het een heel
  complex) vrij in te kijken is, het is dus geen bedrijfsgeheim hoe Linux in
  elkaar zit.  Iedere capabele computerprogrammeur met een beetje vrije tijd 
  kan aan Linux meewerken.  Linux wordt door een hele gemeenschap van
  programmeurs onderhouden en aangepast.
  <p>
  <li>
  <em>
    Wat is .NET?
  </em>
  <p>
  .NET is het antwoord van Microsoft op Java.  Het is een alternatief voor de
  Java virtual machine, speciaal ontworpen voor het Windows besturingssysteem.
  Ruwweg dezelfde eigenschappen van de Java virtual machine (hierboven
  beschreven bij de <a href="#javavraag">vraag over compilers en Java</a>)
  gelden ook voor .NET, zo ook de integratie met het Internet.
  <li>
  <em>
    Wat is een utility program?
  </em>
  <p>
    Een programma dat een nuttige bijkomende
    systeemtaak uitvoert die niet reeds door het
    besturingssysteem zelf wordt vervuld.  Een typisch voorbeeld
    van een utility program is een virus checker.  Vele utility programs komen
    gebundeld samen met het besturingssyteem, en je kan ze dan eigenlijk
    beschouwen als deel uitmakend van dat besturingssysteem.  De grens tussen
    de utility programs en het besturingssysteem zelf is dus niet echt scherp
    te trekken.
</ul>
<p>
<hr>
<a name="n5">
<h2>Hoofdstuk 5</h2>
<ul>
  <li>
  <em>
    Wat is het verschil tussen "editing" en "formatting" van tekst?
  </em>
  <p>
  Met "editing" (Nederlands: redigeren) bedoelt men de tekst zelf aanpassen;
  met "formatting" bedoelt men het uitzicht van de tekst, dus dingen zoals
  lettertype, uitlijning, regelbreedte, enz.
  <li>
  <em>
    Bij groupware, laat de "Track Changes" functie van Microsoft Word toe dat
    aanpassingen gemaakt door 1 persoon direct kunnen gezien worden door alle
    andere personen?
  </em>
  <p>
  Neen, bij gebruik van Word moet
  het Word document moet nog wel steeds rondgestuurd worden, bijvoorbeeld per
  email.  Meer gesofistikeerde groupware systemen laten wel toe dat
  verschillende personen tegelijk werken aan een document en dat alle
  veranderingen onmiddellijk worden verspreid.
  <li>
  <em>
    Bij desktop publishing, wat bedoelt men precies met "typesetting"?
  </em>
  <p>
  Typesetting is Engels voor "letterzetten", hiermee bedoelt men het bepalen
  van de juiste lettertypes, en uiteindelijk ook het afdrukken van de tekst in
  deze lettertypes.
  <li>
  <em>
    Wat bedoelt men met een "stack chart"?
  </em>
  <p>
  "To stack" is Engels voor "stapelen", een stack chart is dus een
  superpositie van een aantal bar charts boven elkaar, bijvoorbeeld voor
  verschillende jaren.  Enkele voorbeelden vind je in op
  <a
    href="http://www.nevron.com/Charting.aspx?nav=ChartNetGalleryNav&content=ChartNetBar">de
    website van Nevron</a>.
</ul>
<p>
<hr>
<a name="n6">
<h2>Hoofdstuk 6</h2>
<ul>
  <li>
  <em>
    Wat is de betekenis van volgende termen?
  </em>
  <p>
  <dl>
    <dt> CAM:
    <dd> Staat voor Computer-Aided Manufacturing, dus een heel algemene term
    die slaat op het gebruik van computers om het productieproces (in een
    fabriek) effici&euml;nter te maken.
    <dt> Bullet chart:
    <dd> Een gedachtenlijstje waar we voor elke gedachte een bolletje
    ("bullet") zetten, of een streepje of een puntje of dergelijke meer,
    zoals in het volgende boodschappenlijstje:
    <ul>
      <li> melk
      <li> bier
      <li> brood
      <li> afwasmiddel
    </ul>
    Je ziet bullet charts dikwijls op slides gebruikt voor lessen of
    voordrachten.
  </dl>
  <li>
  <em>
    Wat zijn juist die peer-to-peer file sharing services waarover gesproken
    wordt op pagina&nbsp;221?
  </em>
  <p>
  Deze worden in meer detail besproken in hoofdstuk&nbsp;9 (pagina&nbsp;330 en
  volgende).
</ul>
<p>
<hr>
<a name="n7">
<h2>Hoofdstuk 7</h2>
<ul>
  <li>
  <em>
    Wat is de functie van "hot sync" tussen een PDA en een PC?
  </em>
  <p>
  Wanneer je dezelfde gegevens bewaard zowel op je PDA als op je PC,
  bijvoorbeeld een adressenbestand, en je doet een wijziging op je PC, wil je
  deze wijziging automatisch laten doorvloeien naar je PDA, en omgekeerd, als
  je een wijziging doet op je PDA, wil je die laten doorvloeien naar je PC.
  Dit gebeurd m.b.v. de "hot sync" functie.  Een illustratie wordt gegeven in
  het boek, pagina&nbsp;247.
  <li>
  <em>
    Wat is het verschil tussen batch processing en interactive processing?
  </em>
  <p>
  Bij batch processing gebeurt de gegevensverwerking niet continu, maar in
  ladingen.  Bijvoorbeeld, een bank die alle overschrijvingen tussen
  rekeningen die overdag gebeurd zijn, 's nachts pas definitief
  verwerkt in de bestanden.
  Dit staat tegenover interactive processing (ook wel "on line" of "real time"
  processing genoemd) waar elke bewerking op de gegevens onmiddellijk wordt
  uitgevoerd.
  <li>
  <em>
    Wat bedoelt men met "centralized database" op pagina&nbsp;254?
  </em>
  <p>
  Men bedoelt hier dat de gegevens in een centrale
  database, op &eacute;&eacute;n enkele server (typisch een mainframe), zijn
  opgeslagen, en dat enkel de informatici die de server beheren toegang hebben
  tot de gegevens.  Dit was zo dertig jaar geleden!  Tegenwoordig is de
  database dikwijls nog steeds centraal,
  maar kunnen de gebruikers via toepassingssoftware op hun PC rechtstreeks met
  gegevens uit die database werken.  Dit wordt verder besproken in het boek op
  dezelfde pagina.
</ul>
<p>
<hr>
<h2>Hoofdstuk 8</h2>
<p>
<hr>
<h2>Hoofdstuk 9</h2>
<ul>
  <li>
  <em>
    Wat bedoelt men met volgende termen?
  </em>
  <p>
  <dl>
    <dt> Dynamic HTML:
    <dd>
    Dit is enkele een verzamelnaam voor technologie&euml;n die gebruikt worden
    om Webpagina's meer dynamiek te geven dan enkel lezen wat erop staan en
    klikken op links.  Onder deze verzamelnaam vallen bijvoorbeeld CSS
    en JavaScripts.
    <p>
    CSS is een technologie die de layout en de
    user interface van
    Webpagina's verbetert.  Een voorbeeld van een pagina die <em>geen</em> CSS
    gebruikt is deze pagina!  Meer modern ogende websites, bijvoorbeeld die
    van <a href="http://canvas.be">Canvas</a>, gebruiken volop CSS.
    <p>
    Een JavaScript is een programaatje dat je Web
    browser uitvoert terwijl je de Web pagina gebruikt, waardoor de Web pagina
    interactief wordt.  Een voorbeeld is deze
    <a
      href="http://home.wxs.nl/~mun/vme/eurocalc/eurocalc-uk.htm">EURO
      calculator</a>.
    (JavaScript heeft tussen haakjes weinig of niets
    te maken met Java, de programmeertaal.)
    <dt> Gateway:
    <dd> Om een LAN (zoals op school) te koppelen aan een
    WAN (zoals het Internet) is
    gespecialiseerde
    apparatuur nodig.  Zulke apparaten noemen we bridges (bruggen) of gateways
    (doorgangen).  Je mag deze twee termen als synoniemen behandelen.
  </dl>
</ul>
<p>
<hr>
<h2>Hoofdstuk 10</h2>
