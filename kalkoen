benodigdheden: (hoeveelheden kunnen lineair geschaald worden)

een van de ingewanden ontdane kalkoen van 4 kilo, waarbij de lever wordt
behouden.  (indien geen lever, vervangen door 100 gram kippenlever.)
400 gram kalfsgehakt
150 gram gepelde en gehalveerde pistachenoten
1 ei
paneermeel
citroensap
cognaq (optioneel)

werkwijze:

Verwarm de oven voor op 150 graden Celsius.  De kalkoen inwrijven met
citroensap en een poos laten intrekken.  Ondertussen de vulling maken,
als volgt.  Kluts het ei, snijd de lever fijn, en meng ei, lever,
gehakt en pistachenoten, en giet er indien gewenst ook een scheut
cognaq bij.  Voeg geleidelijk paneermeel toe zodat het mengsel goed
samenhangend wordt.  Vul nu het arme beest langs achteren, de vulling
daarbij goed aandrukkend!  Na vulling de kalkoen dichtnaaien of met
stokjes toeprikken.  Plaats de kalkoen op een met boter ingesmeerde
ovenplaat, en smeer ook de kalkoen zelf in met boter.  Pak de kalkoen
nu zorgvuldig in met aluminiumfolie; dit is belangrijk tegen
uitdrogen.  Ze kan nu de oven in, op 150 graden Celsius, boven- en
onderwarmte, of nog beter hete lucht.  Bak gedurende 4 uur (vuistregel
is 1 uur per kilo).  Na afloop kan je nog een poosje grillen zonder
aluminiumfolie, als je een bruin kleurtje wil van boven (onnodig als je
na afloop de kalkoen toch direct gaat versnijden).  Indien je saus wil
moet je in de helft van de tijd water op de ovenplaat gieten.  Dan ook
eens controleren of de kalkoen niet te droog staat, en indien nodig nog
wat terug insmeren met boter (of handiger, overgieten met gesmolten
boter, of bespuiten met vloeibare Solo).
